Братоеви: Богати сме душевно, не финансово

20-08-2013 12:50
До ден днешен получаваме еднакви подаръци от майка ни, казват волейболните национали
 
"Е, стига бе, човек, питай ни някое друго въпросче" - така започва разговорът с близнаците Братоеви, 
на които им е втръснало да говорят за това как и двамата са решили да се занимават с волейбол. 
Въпросът наистина е неуместен, тъй като са част от 5-членно семейство, в което волейболът е религия. 
В тяхната компания винаги е забавно. Макар че вече са надраснали лудориите от юношеските години, 
и двамата са запазили чувството си за хумор и свежите си идеи. - Най-интересното, което ми изплува в главата, 
не може да бъде публикувано във вестник - споделя Георги относно щуротиите от детството. А братята наистина са имали доста интересни моменти.