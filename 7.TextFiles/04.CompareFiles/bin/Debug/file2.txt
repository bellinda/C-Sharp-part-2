Братята Братоеви - преди и сега

20-08-2013 12:50
До ден днешен получаваме еднакви подаръци от майка ни, казват волейболните национали
 
"Е, стига бе, човек, питай ни някое друго въпросче" - така започва разговорът с близнаците Братоеви, 
на които им е втръснало да говорят за това как и двамата са решили да се занимават с волейбол. 
Въпросът наистина е неуместен, тъй като са част от 5-членно семейство, в което волейболът е религия. 
В тяхната компания винаги е забавно.Близнаците Братоеви си приличат толкова много, че в ранна детска възраст дори родителите им не са могли да ги различават.
 - Когато сме били на по 2-3 годинки, баща ни трябвало да ни води до тоалетна по малка нужда. Взима единия, 
после и другия, но се оказва, че два пъти е завел брат ми, а аз през това време съм свършил работата в гащите - казва Жоро.